ASTRA fu fondata nel 1946 per il ricondizionamento di residuati bellici, destinati così all’uso per finalità civili. Nel 1951 l’azienda fu trasferita da Cagliari a Piacenza, dove fu sviluppato il primo veicolo originale ASTRA per il settore minerario e del movimento terra: il Dumper BMI (1956). Nei successivi dieci anni, la gamma di prodotti venne ampliata con altri modelli di Dumper e la produzione di autotelai speciali per cabinati impiegati per il trasporto di miscele di cemento.
